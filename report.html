<!DOCTYPE html>
<html lang="en">
<head>
    <meta charset="UTF-8">
    <title>Anketa - spokojenost se ŠJ Úvoz</title>
    <link rel="stylesheet" href="styles.css">
</head>
<body>

<h1>Anketa - spokojenost se ŠJ Úvoz</h1>

<p>
    Průzkum byl proveden mezi žáky a pracovníky ZŠ Úvoz 55 formou dotazníkového šetření. Anketní otázky vidíte na
    obr. 1. Bylo rozdáno 400 anketních lístků, během týdne se jich vyplněných vrátilo 251. Tabulka s přepisem
    odpovědí z jednotlivých anketních lístků
    <a href="https://docs.google.com/spreadsheets/d/1OpuaqjYhXeoR1jAZTbT07NBuL0ijEeZjbSTtR3zDNoU/edit?usp=sharing">
        je k dispozici zde.</a>
</p>
<figure>
    <img src="images/anketni_otazky_sj_uvoz.png" alt="Anketní otázky">
    <figcaption>Obr. 1: Prázdný anketní lístek</figcaption>
</figure>

<p>
    Následuje přehled odpovědí na anketní otázky ve formě grafů. Hlavním posláním školní jídelny je zajistit,
    aby se děti dobře najedly. Sytost hodnotilo známkou 3 a horší 143 respondentů.
    Známku 2 a lepší udělilo 46, 59 jich pak nechalo otázku bez odpovědi. <strong>80 % respondentů se tedy
    v jídelně pořádně nenají. Můžeme konstatovat, že ŠJ Úvoz nezvládá plnit své hlavní poslání.</strong>
</p>

<p>
    Chceme-li najít příčiny tohoto selhání, může nám anketa alespoň napovědět. 132 respondentů uvedlo, že vrací více
    než polovinu jídla ve více než polovině případů (alespoň 3× týdně). To je 54 %. Jak se potvrzuje i dále, strávníci
    jsou často nespokojeni s kvalitou a chutí jídla. Nicméně to zřejmě není jediný důvod toho,
    že nejsou po obědě dostatečně sytí. Často se objevovaly i výtky k nedostatečné velikosti porcí.
</p>
<p>
    Otázka k dochucování jídel se ukázala jako příliš obecná. V odpovědích se nejčastěji objevovaly tyto výtky:
    <ul>
        <li>Jídlo má často nevýraznou chuť, je nedochucené</li>
        <li>Brambory a rýže bývají často nedovařené a téměř vždy jsou bez chuti.</li>
        <li>Polévky vařené jako vývar jsou příliš vodové</li>
        <li>Porce masa bývají velmi malé. Maso je také často tuhé, prorostlé, plné chrupavek a nekvalitní.</li>
        <li>Polévka bývá příliš horká, hlavní jídlo bývá často studené.</li>
        <li>Některá jídla bývají na malé děti příliš ostrá.</li>
        <li>Čočka a saláty bývají příliš kyselé.</li>
        <li>Kuřecí maso bývá nedopečené - uvnitř syrové.</li>
    </ul>
</p>
<p>
    Odpovědi na poslední anketní otázku se hodně různily. Některé se podařilo vměstnat do kategorií - četnost, s jakou
    se objevovaly je pak v posledním grafu. Zbytek odpovědí je citován ve zbytku tohoto dokumentu.

    Nejčastější výtkou bylo, že si děti na prvním stupni nemohou volit ze dvou variant jídel. Velice často si strávníci
    stěžovali na vlasy v jídle (někteří uváděli, že v jídle našli i nehty) a pozastavovali se nad tím, že kuchařky
    nenosí čepice nebo síťky na vlasy.

    Často se objevovaly výtky k čistotě nádobí, zejména sklenic, ale i příborů.

    Zvláštní kategorií byly výtky k chování personálu, který je prý často nerudný, křičí na děti. 11 respondentů
    jmenovalo konkrétně vedoucí jídelny. Často vzpomínali, jak na ně ve školním roce 2020/21 troubila klaksonem, aby
    nezdržovali. Rodiče uváděli, že paní ředitelka blokuje jakoukoliv snahu o zlepšení situace i další požadavky ze
    strany strávníků.
</p>

<p>
    Ačkoliv je zřejmé, že některé požadavky jsou vyloženě protikladné (málo času na jídlo vs. dlouhé fronty),
    je ze zájmu, který anketa mezi strávníky vyvolala, a z jejich často negativních odpovědí patrná potřeba se stavem
    školní jídelny něco udělat.
</p>

<iframe src="plots/tummy_full.html"></iframe>
<iframe src="plots/returns.html"></iframe>
<iframe src="plots/quality_score.html"></iframe>
<br>
<iframe id="experience-frame" src="plots/experience.html"></iframe>
<br>
<hr>
<blockquote>
    Radši zaplatit víc za lepší jídlo.
</blockquote>
<hr>
<blockquote>Někdy je hlavní chod studený a polévka zase horká.</blockquote>
<hr>
<blockquote>Polévky typu vývar jsou příliš vodové.</blockquote>
<hr>
<blockquote>Špinavé skleničky!</blockquote>
<hr>
<blockquote>Mandarinky jsou shnilé a jsou v nich brebery.</blockquote><br>
<hr>
<blockquote>Oceňuji přístup paní v kanceláři ŠJ!</blockquote><br>
<hr>
<blockquote>Nechutné brambory!</blockquote><br>
<hr>
<blockquote>Proč nenosí kuchařky při výdeji jídla síťky na vlasy??</blockquote><br>
<hr>
<blockquote>Kuchařky jsou protivné a neochotné.</blockquote><br>
<hr>
<blockquote>Na oběd byla zkažená vajíčka.</blockquote><br>
<hr>
<blockquote>Vedoucí se k dětem chová s nerespektem.</blockquote><br>
<hr>
<blockquote>Troubení do uší je pro nás ponižující.</blockquote><br>
<hr>
<blockquote>Měli jsme s kámošem 2, dokonce nám to píplo, ale dali nám 1.</blockquote><br>
<hr>
<blockquote>Dítě tvrdí, že mu nechutná. Přitom doma jí vše a není vybíravý.</blockquote><br>
<hr>
<blockquote>Jídlo mi většinou nechutná, ale protože mám hlad tak ho většinou sním.</blockquote><br>
<hr>
<blockquote>
    Paní kuchařka mi jednou dá menší porci, protože si myslí, že jsem moc tlustej
    nebo mi dá menší porci, protože so myslí, že jsem hubenej.
</blockquote><br>
<hr>
<blockquote>Než to hodíte dětem na talíř, tak to celý ten oběd snězte vy.</blockquote>
<hr>
<blockquote>Je z konzervy. Fuj!</blockquote>
<hr>
<blockquote>Chování ke strávníkům je dobré!</blockquote>
<hr>
<blockquote>Jídlo jednou zapáchalo po cigaretách, ale jinak v pořádku.</blockquote>
<hr>
<blockquote>Špatná organizace při výdeji jídla. Při větším počtu žáků prázdné stoly, přitom velké fronty.</blockquote>
<hr>
<blockquote>Rýže suchá, s min. omáčky, s malým kouskem masa.</blockquote>
<hr>
<blockquote>Bramborovou kaši dělat z brambor, ne z umělotin.</blockquote>
<hr>
<blockquote>
    Nebyl den bez toho, abych tam nenašla vlas. Přijde mi dost nechutné/nevhodné, že nemají síťky. :(
</blockquote>
<hr>
<blockquote>Nelíbí se mi, jak ostatní najdou brouky a vlasy ve svém jídle.</blockquote>
<hr>
<blockquote>V jídle bývají vlasy (chuchvalce).</blockquote>
<hr>
<blockquote>Chutná to, jako kdyby to někdo už jedl!</blockquote>
<hr>
<blockquote>Když jsem nedojedla jídlo, křičely na mě (starší zkušenost).</blockquote>
<hr>
<blockquote>Někdy jsou jídla opravdu luxusní, ale někdy většinou nedobrá.</blockquote>
<hr>
<blockquote>
    Vlasy v jídle, hmyz v jídle (pavouci, mravenci), nazelenalé vejce; na stehnu z kuřete bylo ještě peří.
    Jinak kuchařky jsou moc hodné.
</blockquote>
<hr>
<blockquote>
    Některá jídla jsou jednoduše nedobrá. Dříve se v nich nacházely sem tam vlasy kuchařek,
    ale teď už je to mnohem lepší.
</blockquote>
<hr>
<blockquote>Polévky - vývary jsou čiré. Doslova, nic v nich není.</blockquote>
<hr>
<blockquote>Syn má rád školní čočku, špenát, kuře, brokolicový krém :).</blockquote>
<hr>
<blockquote>Brambory jsou odporné!</blockquote>
<hr>
<blockquote>
    Často vlasy a někdy i nehty v jídle.
</blockquote>
<hr>
<blockquote>Troubení klaksonem osobně paní ředitelkou - ŠIKANA!</blockquote>
<hr>
 <blockquote>Jídlo z nekvalitních levných surovin.</blockquote>
<hr>
<blockquote>Jídlo bývá buď málo ochucené nebo hodně ochucené.</blockquote>
<hr>
<blockquote>
    Jednou byl k obědu řízek s bramborami. Chtěla jsem si uříznout kousek řízku,
    ale ten byl tak tvrdý, že jsem to radši vrátila.
</blockquote>
<hr>
<blockquote>
    Mému dítěti jídlo nechutnalo a mělo i časté střevní obtíže. Už do jídelny nedochází a vařím mu doma.
</blockquote>
<hr>
<blockquote>
        Největší problém pro nás je nevstřícnost ředitelky ŠJ k dodržování bezmléčné diety dětí (alergie na bílkovinu
        kravského mléka). Stačilo by oddělání brambor, když je kaše, nebo kousku masa před přidáním smetany do omáčky,...
        Paní kuchařky i paní Vyhlídalová jsou ochotné a vstřícné, ale paní ředitelka ŠJ po opakovaných prosbách
        toto blokuje.
</blockquote>
<hr>
<blockquote>
        (Děti) si opakovaně stěžovaly na chování paní ředitelky ŠJ - bouchání novinami, křičení,
        troubení na klakson, ... Letošní školní rok je její chování trochu lepší, protože prý méně mezi strávníky chodí.
</blockquote>
<hr>
<blockquote>
        Kuchařky neměly NIKDY hygienické čepice.
</blockquote>
<hr>
<blockquote>
        Vždy, když máme zapečené těstoviny, tak jsou spálené a tvrdé.
</blockquote>
<hr>
<blockquote>
    Kuře bylo nedovařené, obsahovalo syrové maso. Brambory byly nedovařené, jedna dokonce syrová.
    Zelí extrémně kyselé. Divná oranžová kůže na masu.
</blockquote>
<hr>
<blockquote>
    Všechna jídla jsou extrémně nedochucená.
</blockquote>
<hr>
<blockquote>
    Kuře má několik chrupavek.
</blockquote>
<hr>
<blockquote>
    Setkávala jsem se s případy, kdy jsem já nebo moji spolužáci našli v jídle věci, které by se v jídle
    vůbec neměly vyskytovat (umělé nehty, usušený pavouk, vlasy).
</blockquote>
<hr>
<blockquote>
    Našla jsem v jídle pavouka.
</blockquote>
<hr>
<blockquote>
    Mají se dávat 3 malé kousky masa, ale všem ta kuchařka dala 2 než ji napomenula učitelka. Pak mi dala 3.
</blockquote>
<hr>
<blockquote>
    Občas to jídlo fakt smrdí.
</blockquote>
<hr>
<blockquote>
    Některé kuchařky na děti křičí.
</blockquote>
<hr>
<blockquote>
    Vidím, jak některé děti pijou z hrnečku a vrecejí ho do čistých.
</blockquote>
<hr>
<blockquote>
    Jídlo se válí po zemi a není dobré.
</blockquote>
<hr>
<blockquote>
    Hrozně moc brambor a mini masíčko.
</blockquote>
<hr>
<blockquote>
    Rybí prsty s majonézou mi moc nechutnají. Paní kuchařky jsou pro mě vždy moc milé.
</blockquote>
<hr>
<blockquote>
    Jednou jsem v polévce našla kus obalu a mnoho dalších. Kamarádka našla v salátě kus gumy dlouhý tak 3-4 cm.
</blockquote>
<hr>
<blockquote>
    Jedna paní kuchařka bouchala děti trubkou po hlavě - děti byly hlučné. Syn se jí bojí.
</blockquote>
<hr>
<blockquote>
    Po obědě mi bývá těžko. Velmi časté střevní potíže.
</blockquote>
<hr>
<blockquote>
    Vyplatí se odnést si jídlo v jídlonosiči - tito strávníci dostávají 2× tak velké porce.
</blockquote>
<hr>
<blockquote>
    V jídelníčku se objevuje příliš mnoho masa. Ocenili bychom více zeleniny, ovoce, celozrnných obilnin,
    bílkoviny i rostlinného původu. Stravování v souladu s principy: Skutečně zdravá škola.
</blockquote>
<hr>
<blockquote>
    Dcera chodí domů hladová.
</blockquote>
<hr>
<blockquote>
    Nevhodné chování personálu jídelny, kdy nám na děti křičí, popohánějí s jídlem a troubí na ně klaksonem.
    Žáci na jídlo nadávají, taktéž i na sklenice na nápoj, spokojeni nejsme. Jsme pro výměnu nové firmy,
    která ve školní jídelně vaří. Zaplatíme si i vyšší částku, ale očekáváme,
    že děti budou odcházet najezené a kvalitně.
</blockquote>
<hr>
<blockquote>
    Jednou bylo na oběd opravdu zkažené vejce a když jsem ho chtěl sníst, udělalo se mi velice zle.
</blockquote>
<hr>
<blockquote>
    Neochota vařit diety podle zdravotních potřeb dětí (bezmléčná, histaminová intolerance).
</blockquote>
<hr>
<blockquote>
    Některá jídla jsou dost kořeněná.
</blockquote>
<hr>
<blockquote>
    Jednou jsem brala oběd domů a maso asi 5 cm a tenké, brambor kupa na 2 porce!!! Ostuda.
</blockquote>
<hr>
<blockquote>
    Vše je výborné.
</blockquote>
<hr>
<img width=800px src="images/anketa_sj.jpg" alt="Dlouhá odpověď přicvaknutá k anketnímu lístku.">

</body>
</html>